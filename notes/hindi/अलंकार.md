# अलंकार

#हिन्दी

काव्य की शोभा बढ़ाने वाले तत्वों को अलंकार कहते है।  
अलंकार के मुख्य दो भेद हैं - **शब्दालंकार** और **अर्थालंकार**।

---

## शब्दालंकार
जहाँ शब्दों के कारण चमत्कार आ जाता है वहाँ शब्दालंकार होता है।

### अनुप्रास
जहाँ व्यंजकों की बार-बार आवृत्ति हों, चाहे उनके स्वर मिलें या न मिलें।

अनुप्रास के पाँच भेद होते हैं -
1. **छेकानुप्रास:** जहाँ एक या अनेक वर्णों की आवृत्ति केवल एक बार हो।<br />उदाहरणार्थ - *"राधा के बर बैन सुनि चीनी चकित सुभाइ।<br />दाख दुखी मिसरी मुई सुधा रही सकुचाई।"*<br />यहाँ ब, च, द, म और स की एक एक बार आवृत्ति हुई है।
2. **वृत्यनुप्रास:** जहाँ एक या अनेक वर्णों की आवृत्ति दो या दो से अधिक बार हो।<br />उदाहरणार्थ - *"तरनि-तनूजा तट तमाल तरुवर बहु छाये।"*<br /> यहाँ त वर्ण की अनेक बार आवृत्ति हुई है।
3. **श्रुत्यनुप्रास:** जहाँ कण्ठ-तालु  आदि एक स्थान से बोले जाने वाले वर्णों की आवृत्ति हो।<br />उदाहरणार्थ - *"तुलसीदास सीदत निसिदिन देखत तुम्हारि निठुराई।"*<br /> यहाँ दन्त्य वर्णों त, स, र, न की आवृत्ति हुई है।
4. **लाटानुप्रास:** जब शब्द और उसका अर्थ नही रहे, केवल अन्वय करने से (शब्दों को तर्कपूर्ण क्रम में व्यवस्थित करने से) अर्थ में भिन्नता आ जाने के कारण।<br />उदाहरणार्थ - *"तीरथ-व्रत-साधन कहा, जो निस दिन हरिगान।<br />तीरथ-व्रत-साधन कहा, बिन निस दिन हरिगान।"*
5. **अन्त्त्यानुप्रास:** जहाँ चरण या पद के अन्त में स्वर या व्यंजन की समानता होती है।<br />उदाहरणार्थ - *"गुरु पद रज मृदु मंजुल अंजन।<br />नयन अमिय दृग दोष विभंजन।"*<br /> यहाँ अन्त में न वर्ण की समान्ता है।

### यमक
जहाँ भिन्न-भिन्न अर्थों वाले शब्दों की अवृत्ति हो।  