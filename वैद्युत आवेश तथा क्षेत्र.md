---
share: true
---


## **वैद्युत आवेश**
विद्युत आवेश किसी पदार्थ का वह भौतिक गुण है जिसके कारण वह किसी अन्य पदार्थ पर विद्युत बल आरोपित करता है।
जब दो भिन्न पदार्थों को परस्पर रगड़ा जाता है तो उनमें से प्रत्येक में हल्की वस्तुओं को अपनी और खींचने का गुण उत्पन्न हो जाता है। इसे पदार्थ का विद्युतमय हो जाना अथवा आवेशित हो जाना कहते हैं।

---

## **वैद्युत आवेश के प्रकार**

वैद्युत आवेश दो प्रकार का होता है - धन आवेश तका ऋण आवेश।
==बेंजामिन फ्रैंकलिन ने सन् 1750 मे== देखा कि समान मात्रा एवं विपरीत प्रकृति के आवेश परस्पर उसी प्रकार निरस्त हो जाते हैं जिस प्रकार की समान परिमाण की धनात्मक तथा ऋणात्मक संख्याएँ। अतः उन्होंने दो प्रकार के आवेशों में से एक को (काँच की छड़ को रेशम के कपड़े से रगड़ने पर प्राप्त आवेश को बिना किसी तर्क के) धन आवेश तथा दूसरे प्रकार के आवेश को (आबनूस की छड़ को बिल्ली की खाल से रगड़ने पर प्राप्त आवेश) ऋण आवेश नाम दिया।

---

## **इलेक्ट्रॉन सिद्धान्त**
इस सिद्धान्त के अनुसार, *प्रत्येक पदार्थ परमाणुओं (atoms) से मिलकर बना है। प्रत्येक परमाणु के नाभिक (nucleus) में प्रोटॉन तथा न्यूट्रॉन नामक कण होते हैं। प्रोटॉन पर धन आवेश होता है, जबकि न्यूट्रॉन आवेश-हीन होता है। इस प्रकार नाभिक धन-आवेशित होता है। नाभिक के चारों ओर एक तीसरे प्रकार के कण विभिन्न कक्षाओं में चक्कर काटते रहते हैं। इन कणों को इलेक्ट्रॉन (electron) कहते हैं। इलेक्ट्रॉन पर प्रोटॉन के धन आवेश के बराबर ऋण आवेश होता है। परमाणु में इलेक्ट्रॉनों की संख्या नाभिक में प्रोटॉनों की संख्या के बराबर होती है। अतः परमाणु में धन-आवेश तथा ऋण-आवेश की मात्राएँ बराबर होती हैं और कुल परमाणु विद्युत-उदासीन होता है।*

जब परमाणु में से एक अथवा अधिक इलेक्ट्रॉन निकाल दिए जाते हैं तो वह परमाणु धनावेशित हो जाता है। इस प्रकार, ==किसी वस्तु का धनावेशित हो जाना उसके परमाणु में सामान्य अवस्था की तुलना में इलेक्ट्रॉनों की कमी प्रदर्शित करता है।== इसके विपरीत, यदि किसी परमाणु को एक अथवा अधिक इलेक्ट्रॉन दे दें तो वह परमाणु ऋणावेशित हो जाता है। स्पष्ट है कि ==वस्तु का ऋणावेशित होना उसके परमाणुओं में सामान्य अवस्था की तुलना में इलेक्ट्रॉनों की अधिकता प्रदर्शित करता है।== किसी वस्तु के वैद्युतीकरण के लिए इलेक्ट्रॉन ही उत्तरदायी है, न कि प्रोटॉन (क्योंकि प्रोटॉन को नाभिक से हटाना सुगम नहीं है)।

---

## **वैद्युत आवेश का मात्रक - कूलॉम**
यदि निर्वात (अथवा वायु) में स्थित दो सीधे, लम्बे व समान्तर तारों में, जिनके बीच की दूरी 1 मीटर है, एक ही वैद्युत धारा प्रवाहित करने पर तारों के बीच उनकी प्रति मीटर लम्बाई में 
$$
2 × 10^{-7}
$$
न्यूटन का बल उत्पन्न हो तो प्रत्येक तार में प्रवाहित धारा 1 एम्पीयर होगी।
वास्तव में किसी चालक में से वेद्युत आवेश की दर को ही वैद्युत धारा कहते हैं।

$$
i = \frac{q}{t} \implies q = it
$$

MKSQ पद्धती में वैद्युत आवेश का मात्रक **फूलॉम** कहलाता है।

यदि किसी चालक में 1 ऐम्पियर की वैद्युत धारा 1 सेकण्ड तक प्रवाहित हो तो उस चालक में से गुजरने वाले आवेश की मात्रा 1 कूलॉम होगी।

---

## **वैद्युत आवेश का संरक्षण**

जब दो वस्तुएँ परस्पर रगड़ी जाती हैं तो  दोनों वस्तुओं पर एक साथ विपरीत वैद्युत आवेश उत्पन्न होते हैं। मापने पर यह देखा जाता है कि इन वैद्युत आवेशों की मात्राएँ ठीक एक-दूसरे के बराबर हैं। जब काँच की छड़ को रेशम से रगड़ते हैं तो जितना धन वैद्युत आवेश काँच की छड़ पर उत्पन्न होता है, ठीक उतना ही ऋण वेद्युत आवेश रेशम पर उत्पन्न हो जाता है। इससे स्पष्ट है कि ==वैद्युत आवेश न तो उत्पन्न किया जा सकता है और न ही नष्ट किया जा सकता है।== यह वैद्युत आवेश-संरक्षण का नियम (law of conservation of electric charge) कहलाता है।

वैद्युत आवेश संरक्षण का एक सुन्दर उदाहरण एक इलेकट्रॉन तथा एक पॉजिट्रॉन को एक दूसरे के अत्यन्त समीप लाने पर मिलता है। इलेक्ट्रॉन पर ऋण आवेश होता है तथा पॉजिट्रॉन वर ठीक उतना ही धन आवेश होता है। इस प्रकार, इन दोनो का कुल वैद्युत आवेश शून्य है। जब ये एक दूसरे के अत्यन्त समीप आते है तो परस्पर संयोग करके एक-दूसरे का विनाश कर देते हैं तथा इनके स्थान पर दो गामा-फोटॉनों (ऊर्जा) की उत्पत्ति हो जाती है। इस प्रकार, कुल
वैद्युत आवेश अब भी शून्य ही रहता है।

---

## **मूल आवेशः आवेश की क्वाण्टम प्रकृति**

