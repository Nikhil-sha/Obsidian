---
uploadToGithub: true
---
  
  
## **क्षेत्रफल सदिश**  
  
किसी समतलीय क्षेत्रफल A में परिमाण के साथ-साथ दिशा भी होती है। क्षेत्रफल की दिशा, क्षेत्रफल पर बाहर की ओर को खींचे गए अभिलम्ब की दिशा है। अतः क्षेत्रफल A को इस पर बाहर की ओर खींचे गये अभिलम्ब के अनुदिश एक वेक्टर $\vec A$ से निरूपित कर सकते हैं जिसकी लाबाई क्षेत्रफल के परिमाण A को व्यक्त करती है। इस प्रकार  
$$  
\vec{A} =\hat{n} A  
$$  
  
जहाँ $\hat{n}$ बाहर की ओर को खींचे गये अभिलम्ब के अनुदिश एकांक वेक्टर है। वेक्टर $\vec{A}$, क्षेत्रफल सदिश कहलाता है।  
  
---  
  
## **घन कोण**  
  
किसी गेलीय पृष्ठ का क्षेत्रफल गोले के केन्द्र पर जो कोण अन्तरित करता है उसे घन कोण कहते हैं तथा $\omega$ से निरूपित करते हैं।  
  
**माना :** किसी गोले का केन्द्र O व त्रिज्या r है।  
हम इसके पृष्ठ  पर एक क्षेत्रफल-अवयव $dA$ पर विचार करते हैं। यदि इस अवयव की परिसीमा (boundary) पर स्थित बिन्दुओं को गोले के केन्द्र O से मिलायें तो इस प्रकार खींची गई रेखाएँ केन्द्र O पर एक घन कोण $d\omega$ अन्तरित करती हैं। चूँकि गोलीय क्षेत्रफल $dA$, त्रिज्या के वर्ग $r^2$ के अनुक्रमानुपाती होता है, अतः निष्पत्ति $\frac{dA}{r^2}$ एक नियतांक है। यह निष्पत्ति ही क्षेत्रफल $dA$ द्वारा गेले के केन्द्र O वर अन्तरित धन कोण $d\omega$ कहलाती है। इस प्रकार  
$$  
d\omega = \frac{dA}{r^2}  
$$  
  
घन कोण का मात्रक स्टेरेडियन (steradian अथवा sr) कहलाता है।  
  
**यदि:** $dA = r^2$, तब $d\omega = 1$।  
अतः 1 sr वह घन कोण है जो कि गोले के पृष्ठ के एक भाग द्वारा, जिसका क्षेत्रफल गैले की त्रिज्या के वर्ग के है, गोले के केन्द्र पर अन्तरित किया जाता है।  
  
गोले के सम्पूर्ण पृष्ठ का क्षेत्रफल A ($4πr^2$) है। अतः सम्पूर्ण पृष्ठ द्वारा गोले के केन्द्र पर अन्तरित धन कोण  
$$  
\begin{aligned}  
\omega &= \frac{A}{r^2} \\&= \frac{4πr^2}{r^2} \\&= 4π\;\text{steradian}  
\end{aligned}  
$$  
  
अब, माना कि एक क्षेत्रफल-अवयव $dA$ एक बिन्दु O से r दूरी पर है। माना कि $\hat{n}$, बिन्दु O को क्षेत्रफल अवयव $dA$ से मिलाने वाली रेखा के अनुदिश एकांक वेक्टर है। माना कि $\hat{n}$ तथा वेक्टर $dA$  बीच कोण $\theta$ है। यदि बिन्दु O को केन्द्र मानकर त्रिज्या r का एक गोला खींचा जाये तो क्षेत्रफल-अवयव $dA$ का गोले के पृष्ठ पर प्रक्षेप $dA\;cos\;\theta$ होगा। अतः क्षेत्रफल-अवयव $dA$ द्वारा गोले के केन्द्र पर अन्तरित घन कोण  
$$  
d\omega = \frac{ dA\;cos\;\theta}{r^2}  
$$  
  
अथवा  
$$  
d\omega = \frac{ d\vec{A}\cdot\hat{n}}{r^2}  
$$  
  
---  
  
## **वैद्युत फ्लक्स**  
  
किसी वैद्युत क्षेत्र में स्थित एक काल्पनिक पृष्ठ पर वैद्युत फ्लक्स, उस पृष्ठ से होकर गुजरने वाली वैद्युत बल-रेखाओ की संख्या की माप है। इसे $\phi_E$ से निरूपित करते हैं। यह एक अदिश (scalar) राशि है।  
$$  
\phi_E=\int_A\vec{E}\cdot\vec{dA}  
$$  
  
**बन्द पृष्ठ के लिए:**  
$$  
\phi_E=\oint\vec{E}\cdot\vec{dA}  
$$  
  
**माना:** किसी समतल पृष्ठ, जिसका क्षेत्रफल A है, एकसमान वैद्युत क्षेत्र $\vec{E}$ में इस प्रकार रखा है कि पृष्ठ पर खींचा गया अभिलम्ब, वैद्युत क्षेत्र $\vec{E}$ से $\theta$ कोण बनाता है। परिभाषा के अनुसार, इस पृष्ठ से होकर जाने वाला वैद्युत क्लक्स  
$$  
\phi_E=\int_A\vec{E}\cdot\vec{dA}  
$$  
